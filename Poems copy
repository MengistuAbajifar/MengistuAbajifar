በ 27/07/2003  ወደ አሜሪካ ተነስቼ Portland ደረስኩ። እንደደረስኩ አንዳንድ የምግብ አለመስማማት ስለገጠመኝ የፃፍኩት ማስታወሻ

ኦርጂናሉ አመሌ

ወዴት ደረሰና ኦርጂናል አመሌ
የምን የሆድ ቁርጠት የምን ገለመሌ
የማላውቅበትን ስለብሶት ማውራት
ቁርስም ሆነ ምሳ መክሰስ ሆነ እራት
ይስማማኝ የነበር አንዳወሳሰዴ 
አዲስ ፈሊጥ ከየት አመጣብኝ ሆዴ
ተስማምተን የኖርነው በአሸር በአሸርሩ
ዛሬ ወደ ደህና ምግብ መቅየሩ
በፀጋ መቀበል ሲገባው ወስፋቴ
እየጎረበጠኝ ሊሆን ነው ጠላቴ።
አንግዲህ የኔ ሆድ ምቾት ካሎነልክ 
ወዳሸር ባሸሩ አይቀር መመለስህ።
አንድያው ምን ይነገራል ለሰው
ምቾት አሎን ብሎት ሆዴን ሆድ ሲብሰው።
ኧረ ተወኝ ሆዴ ኧረ ተባበረኝ
የማይሆን ከሆነ ኪኒን ላጉርብክ አንገደዳለሁኝ።
ባርባ ቀን አድልህ ግራ አየተጋባህ 
ሊያልፍልህ ሲሞከር ትዘባነናለህ። 
ባይሆን ጉበኝቱን አንዳገባደደን 
አዚያው አዚያው ሰንመለስ አንማከራለን።
ገና ከመነሻው አትቸኩል ረጋ በል 
ተደርስበታለክ ለችገር አትቸኩል።   


--------------------------------------------------------------------------------------------

Portland ከተማ ማርያም ቤተክርስትያን ሄጄ ልክ አንዳገራችን በያሬዳዊ ዜማ ቅዳሴ ሲካሄድ አይቼ የጽፍኩት ነው።

ያቺን ምስኪን ሀገር 

አሜሪካ ሄጄ ፖርት ላንድ ከተማ 
በያሬዳዊ ቅኝት በሚያማልል ዜማ
ኢትዮጵያን ጠበቃት የሚል ድምፅ ስሰማ 
ከቃጅማው ጊዮርጊስ ከየረር ስላሴ 
የሰማው መሰለኝ ደስ ብሏት ነብሴ።
ለካ ቄሶቻችን የትም ሀገር ያሉ 
ለደሃ አገራችው በጣም ያስባሉ
ለሀያል ፈጣሪ አደራ ይሰጣሉ።
ወገን የትም ይኑር በያገሩ ይበተን 
መሰባሰባቸው አቀይርም አንድ ቀን።
ሞልቶ ሲገነፍል ሰው ችግሩ በዝቶ
ወይ ባሰተዳደር ሰህተት ሲሰደድ ተከፍቶ 
ወይም በትምህርት ጥሩ ዕድል አግኝቶ
ራቅ ብሎ ይሄዳል ውድ ሃገሩን ትቶ።
ነገር ግን በይበልጥ መታሰብ ያለበት 
እንደወጡ መቅረት አለው ብዙ ጉዳት 
የተማረው ወገን በየምክነያቱ
የሚቀር ከሆነ በየሄደበቱ
የትውልድ ሃገሩ ያይላል ጉዳቱ።
ሰው ሀገር መሄዱ ትምህርት መቅሰሙ 
ማንም ሰው ይረዳል ከብዙ ነውና ጥቅሙ
ግን ምንም ቢሆን ለትውልድ ሃገሩ
ለደሃ ዘመዱ ለወገን ለዘራ 
በመጠኑም ቢሆን የምያሰብ ለዜጋ 
ጎስቋላ ወገኑን ጭራሽ ከዘነጋ 
አገርም ወገንም ይበደላል አና
ማሰብ ያሰፈልጋል በንጹ ልቦና
ለክፉም ለደጉም  ከለጆችዋ በቀር 
የምያሰብላት ማን አላት ይች ሀገር።
ለወገን ካልታየው የወገን ህመሙ
ድንቁርናውና ረሃብ ውሃ ጥሙ
ያለ እየመሰለ የሞተው በቁሙ
ይህንን እያዩ ወይም አየሰሙ 
ችላ ማለትና የመዘንጋቱ
የከፋ ነወና ለሀገር ጉዳቱ  
አኔ ከተመቸኝ ከደላኝ ተበሎ
አዚያው ቀልጦ መቅረት ምቾት ተከትሎ 
አይገባምና ምንም ቢመቻቹ 
ያቺን ምስኪን ሀገር አትረሱ ባካችሁ።



--------------------------------------------------------------------------------------------


በ24/07/2003 ወደ አሜሪካ ሰለምሄድ የመሽኛ ግብዣ ላደረጉለኝ ማህበርተኞችና ጉአደኞች የተጻፈ ነው። 

ሽኝት 

የሄደን መሸኘት የመጣን መቀበል
ያለ የነበረ የመሆኑን ያህል
ዛሬ ከዙብዙዎች ፍቅር ተቀንሶ
ሁሉም የየራሱን ፍላጎት ተንፈሶ
በኢኮኖሚ ድቀት ጎብጦ አጎንብሶ
ባለበት ወቅት ላይ ባህሉን አስታውሳችሁ
ይህን ፕሮግራም ሰላዘጋጃቹ
የፍቅር ባለቤት ኤግዚአብሄር ይስጣችሁ።
ከሁሉ በጎስራ ከሁሉም ልግስና
ተሳስቦ እየኖሩ ፍቅር ይበልጣልና። 
ተንኮል የሌለበት አንድነታቸንን 
ሃያሉ ፈጣሪ አንዲባርክልን 
ቅዱስ ሰሙን ጠርተን አንማጸናለን።
ሁለት ሶስትም ሆነው የለመኑ ሁሉ
ከአግዝአበሄር በረከት አንደሚቀበሉ
ጌታ አሰተምሮናል በቅዱስ ወንጌሉ።
ድግስ ተትረፍርፎ ፈሪዳ ቢታረድ 
በምንም አይበልጥም ወንድምን ከመውደድ።
ይሄ ዛሬ ለኔ ያረጋቹት ዝግጅት
ምን ያህል አንምትወዱኝ የተርዳሁበት
መቼም የማልረሳው የሁሌ ትዝታ
የማይዘነጋ የፍቅር ወሮታ 
ነውና በውንቱ አግዚአብሔር ይስጥልኝ
አኔንም ጠብቆ አናንተንም አኑሮ በመልሱ ያገኛኘን።
አንዳከበራችሁኝ አናንተም ክበሩ
በሰላም በጤና ተከብራችሁ ኑሩ።
በልዩ አጋጣሚ የተመሰረተው ጓደኝነታችን
መሠርት ይሁነን አንድነታችንን። 
ሰው ከተሳሰበ በንጹ ልቦና 
የማያሳካው ነገር ከቶ የለምና
ለሚቀጥለውም የወደፊት ሐይዎት 
በፍቅር መተሳሰብ አንዲቀጠልበት
ያምላክ በጎ ፈቃድ ይጨመርበት። 
በምስራቅ አፍርካ የተፈጠረውን
የሚያበታጣብጠው የዘመኑ ሰይጣን
ይህን ተንኮሉን አንዳያጋባብን 
አንግዜር በጥበቡ አዚያው ይያዝልን።
በጃፓን የታየው የተፈጥሮ አደጋ
የኑክሌር ፍንዳታው አለምን ያሰጋ
ተፅዕኖው መድረሱ አይቀርም አኛም ላይ።
ከጎርፍ ከፍንዳታው ከችግሩ ሁሉ
አለምን ይጠበቅ በኪዳነ ቃሉ።
በገዛ ወንዛቸን የግብፆች መፈክር 
አባይን ማን ነክቶት የሚል ጉራ ነበር
የአምላክ ስራው ብዙ አቅጣጫ አስቀይሮ
ወደ ውስጥ ጉዳያቸው ዞረዋል ዘንድሮ 
ሰለዚህ ወንዞችን እቅድ ተይዞለት
ለደሃ ሃገሩ ሊሰጥ አገልገሎት 
መልካም ዜና ሰማን ይኸው በዚህ ሳምንት።
እቅዱ እንዲስምር እንዲመታ ግቡ
ተሳትፎ እንድናደርግ የየድርሻችንን
እንድንበረታ ቸሩ እግዚአበሄር ይርዳን።
   
--------------------------------------------------------------------------------------------

ሰኔ 2003 

አሜሪካ

በኦሬጎን እስቴት ፖርትላንድ ከተማ
በጥቂት ቆየታ ያየውት ድራማ
ውጥረቱም ድሎቱም ሁሉም የሞላበት
አወይ አሜሪካ የሁሉ ዓለም እናት
ወንዱ አረፍት የለው ሴቱ እቤት አይውል
ሁሉም አንደሮጠ ይመሻል ይነጋል።
አያንዳንዱ ዜጋ ድርሻውን ሲወጣ 
አድገት የሚመጣው አንደዚ ነው ለካ።
የሚያስገርም ሆኖ የመንገዱ ስፋት
በየ አቋራጩ የድልድዩ ብዛት
የምህንድስና ጥበብ ጎልቶ የታየበት
መብራትና ውሃ አክል የሌለበት
ጋዝ በቧንቧ መስመር የሚታደልበት
ቢሄዱ ቢሄዱ  መንገዱ አንድ አይነት
ጥራጊ ቆሻሻ የማይጣልበት
የመኪና ክላክስ የማይሰማበት
ሺህ መኪና ቢሄድ መስመሩን ጠብቆ
ሁሉም የድርሻውን ሃላፊነት አውቆ 
ሲፈስ አንደውሃ ለተመለከተው
መላክ የሚነዳው ይመስለዋል ለሰው።
አንዲህ አንደኛ አገር ጠጥቶ ማሽከርከር
ንብረት የሚያወድም የቅዳሜ ሹፌር
የተወገዘ ነው በአሜሪካ ሀገር።
በየመንገዱ ዳር ያለው ጫካ ሲታይ
የሰው ድካም ውጤት የተፈጥሮ ሲሳይ
ማንም የማይነካው ተከብሮ የሚኖር 
ፈላጭ የለው ቆራጭ የማይመነጥረው
ቅጠል ተሸክሞ ማገዶ የሚሽጥ
ከሰል የምያከስል ዛፍ ሰርቆ የሚቆርጥ
አንዲህ ያለ ተግባር በሕልምም በእውንም 
ይኖራል ተበሎ ከቶ አይታሰብም።
ያንድ ከተማ ሕዝብ ያ ሁሉ መኪና
ያለ ምንም ስጋት ይደረደርና
አንዳመቺነቱ ያድራል እጎዳና
ትንሽ የሚያስፈራው የተፈጥሮ አደጋ 
ቶርኔዶ የሚሉት ሕዝብን የሚያሰጋ
በአንዳንድ አካባቢ አልፎ አልፎ ሲከሰት 
በጣም የሚያስፈራ የአውሎ ነፋስ መቅሰፍት
የደረሰበትን ትንሽ ትልቅ ሳይል 
ያገኘውን ሁሉ ነቃቅሎ የሚጥል 
ቤት የሚያፈራርስ ህይወት የሚያጠፋ
በሃይለኝነቱ ከምንም የከፋ 
በቴክኖሎጂ አውቀት ሊታገድ ያልቻለ 
ከአግዜር የሚታዘዝ ክፉ ነፋስ አለ።
ቢሆንም ተነስቶ ለመምጣት ሲሞክር 
ቅድሚያ ይታወቃል በአየር ጠባይ ቀመር።
የሚሄድበትን አቅጣጫ እያጠኑ
ማስጠንቀቂያ ይሰጣል አንደየ መጠኑ። 
ያኔ ሰው ይሸሻል ንብረት ግን ይወድማል
ቤቶችን ያፈርሳል ዛፎችን ይነቅላል 
በአውሎነፋስ ወጀብ ከውቅያኖስ ቀድቶ
ውሃውን ገልብጦ ሌላ ጅረት ሰርቶ 
ያገኘውን ሁሉ ጠራርጎ ይሄዳል 
ይግባኝ በሌለበት ለማን ይነገራል?
የፈረሰው ፈርሶ የወደመው ወድቆ
የተረፈም ካለ ደግሞ ተለቃቅሞ 
አቅሙ ሰላለ ይሰሯታል ደሞ።
በተረፈ አንግዲህ እንዳየሁት ያኔ
ከየትም ተሰባስቦ የዓለም ስልጣኔ
የተከማቸበት ይመስለኛል አኔ።
ይፈለጋል ሲባል የሰው ዘር ናሙና
ከአሜሪካ አሚበልጥ ሌላ የት አለና?


ለአፍሪካ መሪዎች 

አንደነ ኔሬሬ አንደነ ማንዴላ
ማሰብ ያልሆነለት ግማሽ እብድ ሁላ ( ለጋዳፊ )
ሥልጣን ላይ ተጣብቆ አንደ በጋ መዥገር 
ህዝብን አስጨረሶ ይበድላል አገር 
ሃያ ዓመት አርባ ዓመት ወይም ከዚአ በላይ 
ተፈናጠው ኖረው በሕዝብ ጫንቃ ላይ 
የማይጠግቡትን  የሕዝብ ሀብት ዘርፈው 
በየውጪ ሀገር ባንክ ዶላር አከማችተው 
ይሄ አልበቃ ብሎ ለየልጆቻቸው 
ሰልጣንን ለመውረስ ሁኔታ አመቻችተው 
ሐዝብ በቃኝ ብሎ ብሶቱን ሲያሰማ
ተጣብቆ አሎርድም ሲል ከገዥነት ማማ
አንድያው ይገርመኛል ሳስበው አንዳንዴ 
ይኸ ሰልጣን ማለት ያሳብዳል አንዴ?
ስንት ሕዝብ አለቀ በግብፅ በሊቢያ
የተፈናቀለው በኢራቅ በሶሪአ
ያለቀው ንጹህ ሕዝብ ያለምንም ጥፋት
የወደመው ንብረት የወረደው መዓት 
የተደከመበት የቴክኖሎጂ ውጤት
በሥልጣን ሱሰኞች ሲጠፋ አንደዘበት
መጥፋታቸው ሳይቀር ምን ቢፍጨረጨሩ
አገር መበደል ሐዝብን ማስቸገሩ
ሕሊና ላለው ሰው ?????????
ምንም ቢያሟርቱ ምንም ቢፎክሩ
ግብአት መሬቱን ሳይቀምሱት አይቀርም
በዲሞክራሲ ስም አምባገነንነት
ምንም አለመፍራት ማን አለበኝነት
ግፍ አይቀርምና የማታ የማታ
ከተነፈጋቸው  ሕዝብ አመኔታ
ተዋርዶ መውረዱ ወይ ሞቱ ይሆናል ግዴታ።




ኦሳማ ቢላድን | Osama bin Laden

ሀብትና ዕውቀቱን ለክፋት መድቦ 
ንፁሃን ዜጎችን በፈንጂ አስደብደቦ 
ስንት ሕንፃ አስፈርሶ ስንቱን አስገድሎ  
በሃይማኖት ሸፋን በጅሃድ አስምሎ 
በአረቡ ጓድ ሲኖር አጭበርብሮ 
አጥፍቶ ጠፊዎች በሐሺሽ አስቀሮ 
የሽብርተኝነት መመሪአ እየሰጠ
የዓለምን ሰላም እያበጣበጠ 
ጥንቱን ሲፅነስ ሲወለድ ተረግዞ
በተንኮል በክፋት ናላው ተመርዞ 
ሃብት እውቀት ሳያንሰው ምንም ሳይጎልበት 
ሰይጣናዊ መንፈስ ሰለሰፈረበት 
በዓለም ጠንቅነቱ ብዙ ተባለለት።
አግዜር በቃ ብሎ ሲደርስ ሰዓቱ
እሱም አልቀረለት ሞተ ከነ ሚስቱ
አንደ ስራው ቢሆን አንደ አድራጎቱ
አንዲ አልነበረም የቢላድን ሞቱ።
ዳሩ ምን ይሆናል ሞት አንዴ ነውና
አንደ ሐምሌ መብረቅ በሰማይ ደመና
አንዴ ገላገሉት ከላይ ወረደና
አሱም ተሰፈረ በሰፈረው ቁና።
ወዳጠፋው መሬት ሬሳው አንዳይመጣ 
ምድር ተጠይፋው ለአሳ ተሰጠ።
አሱ በዚ ምድር ለፈፀመው ወንጀል 
ተመሳሳይ ቅጣት አንዲሰጠው ቢባል 
አንድ ሞት ብቻውን ለሱ መች ይበቃል?
የሽብርተኝነት ሰይጣናዊ ተስፋ 
ፀረ ሰላም ድርጊት ከቶ አንዳይስፋፋ
የርዝራዞቹ ሶንኮንፍ አስኪጠፋ 
ያላንዳች ዝንጋታ ያለ ማወልወል
ለዓለም ሰላም ሲባል ትግሉ ይቀጥላል።




ሚያዝያ ሃያ ስምንት ሁለት ሺህ ስድስት
ወደ ሐረር ለመሄድ ተነሳን በጥዋት 
በ12 ሰዓት ከ ደ.ዘ ተነስተን 
ልክ በአንድ ሰዓት አዳማ ደረስን 
አዚአም አንደደረስን ምንም ሳንቸገረ
ሚኒባስ አገኘን አንደ ጄት እሚበር
የአካባቢ ውበት ግራ ቀኝ አያየን 
የመንገዱ ርቀት ምንም ሳይሰማን
ልክ ዘጠኝ ሰዓት አማርኤሳ ደረስን።
አንደ ዛሬው ጊዜ መንገዱ ሳይቀና 
የቴክኖሎጂ ውጤት ሳይኖረን መኪና 
ከሸዋ ተነስቶ ሐረርጌ ለመድረስ 
አንድ ሳምነት ነበር በበቅሎ በፈረስ 
የመንገዱ ምቾት የመኪናው ፈጥነት 
የሳምንቱን ጉዞ ወደ ቀን አመጡት
ለወደፊቱማ ባቡሩ ሲጀምር
በርጫ ድሬደዋ ጨብሲ አዲስአበባ መሆኑ አንደማይቀር 
መተንበይ ይቻላል ከምናየው ነገር። 




እንዳትረሱ ብዬ ያቺን ምስኪን ሀገር 
ዶላር ትንሽ ትንሽ ላኩ ብዬ ነበር
የሂያጅ ዘመድ የለው አይጠይቅ ብላችሁ
የተባባልነውን አንደዘነጋችሁ 
አስቲ በድጋሜ ደግሞ ላስታውሳችሁ።
በጣም የሚያስቀናው ያ አንድነታችሁ 
አለ ወይ አንደነበር ወይስ ቀነሳችሁ
የኛ ሀገር ጉዳይ ካዩት በጥሞና 
ልማትና እድገት ግድብ ተባለና
አየወረሩን ነው ህንደና ቻይና
ይህ ወረራ መሰል በዚሁ ከቀጠለ
ለአፍሪካ ያሰጋል የሚል ፍራቻ አለ።
ከደህነት ከለል በርተቶ ለመውጣት
ድርሻውን ሊወጣ ሴቱም ሆነ ወጣት 
ሁሉም ሩጫ ላይነው ግቡን ለማሳካት
ስንመለከተው በግምገማ አተያይ
ያሳሰባልና የናት ሀገር ጉዳይ
ብሶቱን ያውራ እንጂ ሁሉም በየቤቱ
ጋራ ይምሰል አንጂ ኑሮ ውድነቱ 
በአንፃራዊ መልኩ ይታያል አድገቱ።



ትዝ አለኝ የጥንቱ የየዚአን ጊዜው 
ያሳለፍነው ሕይወት ጣፍጭ መራራው 
ሁኔታው ሲመቻች የተደሰትንበት 
ትንሽ ጎደል ሲል ብዙ ያዘንበት
ኑሮን ለማሽነፍ እላይ ታች ያልንበት 
በልጅነት ፍቅር በደመንፍስ ሕይወት 
በአንድነት ለዛ ተንኮል በሌለበት
ልጆች ለማሳደግ የተጣጣርነበት 
እድገትና ወረት ተጨምሮ ለውበት
ትዝታውን ትቶ አለፈ አንደዘበት
የአገር ውስጥ ገቢ  በታወሰ ቁጥር 
ልብ ሥራ ሊያቆም እያለ ትርትር
ያሁሉ ውጥንቅጥ ያሁሉ ፈተና
በድል ተጠናቆ ነፍስ ተዘራና 
ባልታወቀ መንገድ በልዩ ጎዳና
ሰይጣን አበላሸው በመሃል ገባና። 


https://www.tiktok.com/@nolanperk/video/7174793026311605550 / spacing


25/09/2003

ሎንግ ቢች

ሎንግ ቢች መዝናኛ በአስቴር ጋባዥነት
በነበር ቆይታ የተገናኘን ለት
የማስተናገዱን ሃላፊነት ወስዳ
ቅደም ተከተሉም የምታሰናዳ
በፍቃደኝነት ራስዋን ያቀረበች
የአስቴር ታናሽ እህት ማማዬ ነበረች።
እንደ ፅጌረዳ ፍንድቅድቅ ብላ
ሞቅ ደመቅ አርጋ ቡና ስታፈላ
በለጋነት እድሜ በወጣትነትዋ
እንዲህ መሽቆጥቆጥዋ ሰው አክባሪነትዋ
ሰው የማክበር ባህል ከቤቱ ነውና
ከዚህ ውጪ አትሆን የአስቴር እህት ሆና
ከጥሩ ቤተሰብ በውርስ ያገኘችው
ስለሆነ ይመስላል እንዲህ የሆነችው
እናትዋ ገራገር እህትዋ ቀልጣፋ
ከቶ የሱዋ ባህል በማን ወጥቶ ይጥፋ?
እናት እህቶችዋን ማሚዬ ከሚሏት
ሸጋ ባህሪዋን ስለማይገልፅላት 
ፅጌሬዳ በዬ ለላ ስም ሰጠዋት።
እንግዲህ ይኸን ሁሉ የምቀባጥረው
ሎንግቢች ድልድዩን አስታውሺ ብዬ ነው።
መቼም ከዚ በላይ ውል የለው ለባዳ
አላህ ያገናኘን ባይ ፅጌረዳ።

25/09/2003

አስቴርዬ ኡመር የጅማ ከተፎ
ስላንቺ ደግነት አያልቅም ተድፎ።
እዚሁ ፖርትላንድ ብዙ ዓመት የቆዩ
ሎንግቢች ድልድዩን በአይናቸው ያላዩ
በሚያሳዝን መልኩ ሲታይ ቁጥራቸው
ለማመን ይከብዳል በጣም በዙ ናቸው።
እደለኛ ሆኜ እቺን ስላገኝው
ታሪካዊ ቦታ ሎንግቢችን አየው።
ሰው እንደማክበርሽ እንደ ደግነትሽ
ፈጣሪ ጠብቆ ከነ ቤተሰብሽ
እድሜ ጤና ሰቶ በሰላም ያኑርሸ
መኪና አነዳድሽን አይቼ ታዝቤ
ፓይለት በሆነች ብሎ አሰበ ልቤ
ነገሩ ሲገርመኝ አሰላስልና
ከየት እንዳገኘሽ ይሄን ትህትና
ከናት ወይም ከአባት ወይም ከሁለቱ
ወይም ከአካባቢው ከአደግሽበ
ወይ በፅሎት በዛት ወይም ከትምህርቱ
በቅደም ተከተል አስብ አስብና
የግዜር ስጦታ ነው አልኩ ሁሉንም ተውኩና
ከደጓ እናትሽ ጋር በመተዋወቄ
ሰለናንተ ማሰብ ጀመርኩኝ አጥብቄ
በይ አስቴርዬ በይ ሰላም ሁኚልኝ
እግዚአብሄር ጠብቆ ዓለም ያገናኘን።

25/09/03

ለአስቴር እናት 

ዘይነባ አብዱርቃዲር የዋህነታቸው
የጫካውን ብዛት የዛፉን ውፋሬ አስተውሉ ቢሏቸው
ለሙቀጫ ነበር ብለው ማለታቸው 
እንዲያው ምኞታቸው በጣም የሚያስቅ ነው
ግንድ በአውሮፕላን ጭንው ሊሄዱ ነው
አገር ኢትዮጰያ እድሏ ብከፋ
ለሙቀጫ እሚሆን ግንድ ካገር ጠፋ?
ፍላጎቱም ቢኖር ምስጢር ተጠብቆ
ሰው አገር ሲሄዱ በዙውን ደብቆ
ቀስ ብሎ በሚስጥር መጠቆም ነው እንጂ
አሁን ይሄን ጉዳይ ቢሰማው ፈረንጂ
እነዚ አበሾች ነገር እየገፉ
ከስንዴ ለመና ደሞ ወደ ዛፉ
ሊመጡ ነውና አረ አሳርፉ
በሎ ለኦባማ ቢነገር አንድ ቃል
የአበሻ ጉዳይ እዚህ ላይ ይበቃል።
ስለዚህ እባክዎ ምስጢር ይጠብቁ
ለትንሹ ነገር ብዙ አይጨነቁ።
በዙ ስንጠብቅ በወግ በማዕረጉ
የዕድል በራችንን በእንጨት አይዝጉ።
የኢንፎርሜሽን ዘመን ምስጢር ካልገባዎት
ተሳፍረው ይሂዱ ወደነበሩበት።

ለሮቤል ሲሳይ እህቶች

በዚህ በአሁን ጊዜ የውድድር ዓለም
ቶሎ መቀላጠፍ ሳይሻል አይቀርም
እናንተ ሁለት ልጆች ሩትዬና ርብቃ
ተዉ እናንተ ወጣቶች በችኝነት ይብቃ
ከግብ ካልደረሰ ሁሉም በሰአቱ
እየዋለ ሲያደር ብዙ ነው ጉዳቱ
የእድሜ አካሄድ ሰለማይታወቅ
ሳይተኩ እንዳያልፉ የገባል መጠንቀቅ
ያልሰሩበት ጊዜ ያልተጠቀሙበት
እያለፈ ሲሄድ ያስከትላል ፅፅት።
ሁሉም ሞልቶ እያለ ትምህርት ከቁንጅና
ይሄ ብቸኝነት ደስ አይልምና
ባልተንዛዛ ምርጫ በሰከነ መንፈስ
ወደ ሃላፊነት መገባት አለበት
የሰው ልጅ በዚህ ዓለም ጥንቱን ሲፈጠር
መች ተፈቀደለት ብቻውን ለመኖር?

21/12/2003

ይኸን የማር ውሃ ጠጅ ነው ብላችሁ
ትነካኩትና ንብ እንዳይነድፋጥሁ።
መስንበት ያነቃው የዛሬ ዘመን ንብ
በትንሽ ጭስ ሽሽት ማሩን የሚያስረክብ
መስሏችሁ ከሆነ ተጃጅላችኋል
ሲነድፍ አይታይም ከጭስ ተለማምዷል።



ሞትን ድል ለመንሳት

ማን ምን እደሆንክ የማትታወቀው
ሴት ትሆን ወይም ወንድ ፆታህ የማይለየው
ተሻምተህ የምትወስድ ሃይል ያጣውን ሁሉ
ትንሽ ትልቅ ሳትል ያዳም ዘር በሙሉ
በስልጣን እርከንህ ሁሉን ስታስገብር
ያልሞተ የለም ወይ ካንተ የሚሰወር
ነገስታት ሙተዋል ለክበር የኖሩ
ጨካኞች ሞተዋል ገዳይ የነበሩ
ሂትለር ሞሶሎኒ በምድር ላይ አልቀሩ
ለሰው ልጅ ድህንነት የሚታገር ጀግና
የፈፀመው ተግባር ምስክር ነውና
የሚደፍረው የለም መቸስ የሞትና
እስከዛሬ ድረስ ያልደፈርከው አንተ
አለ ከሰው መሃል በፍጹም ያልሞተው።
ስንመለከተው ነገሩን በርጋታ
ጠቢቡ መች ሞተ የፈጣሪ ጌታ
ለሰው ሲል የሚጥር ለሰው ሲል የኖረ
ጎበዝ ዛረም አለ ትላንትም ነበረ
ሰራው መች ሙቶ መችስ ተቀበረ
ዝንት አለም ይኖራል እንደተከበረ።
ሰለዚህ አቶ ሞት አንተን ደል ለመንሳት
ከተግባሩ ባለፈ አይገኝም ብልሃት።

19/10/2003

ለሲሳይ

በወበራ አውራጃ ደደር ላይ ተወልዶ
በሐረርኛ ባህል በደግነት አድጎ
ጨዋ የጨዋ ልጅ ጨዋ ያሳደጋት
ድምፅዋ እማይሰማት ኮሽ የማይልባት
ከባላባቶቹ ከነቡኔ ዘሮች
በእውቀቱ በፀባይ አቻዋን ያገባች
አልማዝዬ ስዩም የሲሳይ ባለቤት
የነ ማይክ እና የነ አሜን እናት
አልማዝ የኔ ቆንጆ አመለ ሸጋዋ
ሳይበሉ የሚያጠግቡ ሁለ ፈገግታዋ 
ሰላም እንዳታጣ ከፉ እንዳያገኛት
ለቅዱስ ሚካኤል ለአርባራቱ ታቦት
አደራ ሰጥቼ ነው እኔ የምለያት
አልማዘዬ ስዩም የደደር ጥንስሷ 
ከደግነት በቀር ጠብ አታውቅም እሷ
ጓደኞችሽ ሁሉ እንዲህ የሚወዱሽ
በጥሩነትሽ ነው ሁሉን በማክበርሽ
የይታምኚው አምላክ ይኸን ባህሪሽን አይቀይርብሽ።
የባልና የሚስት የአድነቱ ሚስጥር
ካንድ ባህር ይቀዳል ሲሉ ሰማ ነበር
የፈጣሪ ነገር ይኸው ባይኔ አሳየኝ
ከመጣው እስካሁን በዙ ታዝቢአለሁ
በሲሳይም ባህሪ በጣም ረክቻለሁ
እንዲህ ነውና የማወቅ ትርጉሙ
እንዳማረባችሁ በፍቅር ተስማሙ።
ቅሬታ እንዳይገባ በመካከላችሁ
ኃያሉን እግዚአብሄር መከታ አርጋችሁ
በመግባባት መንፈስ እየመከራችሁ
እየተግባባችሁ ሥሩ በርትታችሁ።
እኔ እምሰጣችሁ የሚወረስ ነገር
ምንም ስለሌለኝ ከምርቃት በቀር
መንፈሴ እንደረካ ክበር እንደተሰማኝ
እድሜና ጤንነት እግዚአብሔር ይስጥልኝ።
እንዳከበራችሁኝ እናንተም ክበሩ
በሠላም በጤና በጤንነት ኑሩ
ቤታችሁ የደስታ የሰላም እንዲሆን
የሃያሉ እግዚአብሄር ቅዱስ ፍቃድ ይሁን።
ማይክና አሜን ሁለቱ ቆንጆዎ
የተባረካችሁ የደግ ዘር ልጆች
በትምህርት በጠባይ እንዲሁ በርትታችሁ
ለትልቅ ደረጃ ለመድረስ ያብቃችሁ
ተደስቻለሁኝ በጨዋነታችሁ።

እድር

እንዳይፈርስ ታስቦ ሥረ መሠረቱ
የመረዳዳት ባህል የጥንት የጥዋቱ
በአንድ አካባቢ አንድ ላይ ለኖረ
ከሕብረት በስተቀር መፍትሄ ስላልነበረ
እድር የተባለ ዘዴ ተፈጠረ።
በዙ ተደስቶ ብዙ ልምድ አካብቶ
ይህችን ጤዛ ዓለም ለምኖር ተሻምቶ
ጥራት ካደረገ ከቆየ ብኋላ
መሄድ አይቀርም የኋላ የኋላ።
ስለዚህ ይን ጊዜ ሲደርስ ሰአቱ
ሁሉን ነገር ትቶ ለመሠናበቱ
በግድ አስፈለገ ሕብረት መመስረቱ
የሰው ለጅ ሲፈጠር ጥንት ከመሠረቱ
ከአፈር ተነስቶ አፈር ነው ግብአቱ
ሕብረትም ይፈልጋል ሐዘንም ወግ አለው
ሁሉም ደስ ይሚለው ከሰው ጋር ሲኮን ነው።
ስለዚህ በእድር የመሰባስቡ
ሌላ ሚስጥር ሳይሆን ይኸው ነው ሰበቡ።
መልካም ሆኖ ካለ የመረዳዳቱ
ቀብር ብቻ ሳይሆን ከወደልማቱ
አቅጣጫ ቀይሶ በጣም መበርታቱ
ለነገ እማይባል አሁን ነው ሰዓቱ።
ያለንበት ዘመን እንዲህ በቀላሉ
ለመኖር የሚፈቅድ ስላልሆነ አመሉ
ከድህነት ወለል በታች ላለ መቅረት
ሁሉም ዜጋ ተግቶ መበርታት አለበት
በዙ ካሳሰበ የሞተን መሸኘት
ያለው እንዳይቸገር ምን መሆን አለበት?
በሎ በመነሳይ ያስፈልጋል ህብረጥ
እውቀቱም ጉልበቱም ሞልቶ ተርፎ እያለ
ከችግር አረንቋ መውጣት ካልተቻለ
ሌላ የጎደለ አንድ ነገር አለ።
እራስን ለመቻል አገርን ለማልማት
እልክ ውስጥ ገብቶ ይገባል መነሳጥ
የህብረትን ጥቅም በእድር አይተናል
ከእቅድ በስተቀር ሌላ ምን ያንሰናል።
ስለዚህ ወደፊት ያለው አዲስ ዜጋ
ችላ እንዳይልና እንዳይዘናጋ
እድሮች በርትተው አቅጣጫ ቢያስይዙ
የሚሰራ ነገር አለ ብዙ ብዙ።
ይኸ የታሰበው የልማት ምክክር
አቅጣጫውን ስቶ ወደ ኋላ እንዳይቀር
የስራውን ጫና ምክንያት አርዳችሁ
በመሯሯጥ በዛት እንዳትሰላችሁ
የእድር አመራሮች አደራ አለባችሁ
ለመተባበሩ አለን ከጎናችሁ።

ጫልቱና ብርትኳን እየተሟገቱ
ክርክሩ ቱፎ ጠንክሮ በብርቱ
ሀሳቧን ገለጠች እንዲ ስትል ጫልቱ
እስከዛሬ ድረስ እኔን የሚገርመኝ
አንድ ነገር አለ በጣም የሚቆጨኝ
እሬሳ አንሸከም ጉድጓድ አንቆፍር
ቅብር ውጡ ብሎ የሚቀጣን እድር
ከቶ ለምንድን ነው? እስቲ እንነጋገር።
ብላ ስትናገር ያላትን ቅሬታ
ጓደኛዋ ብርትኳን አይታት በጨረፍታ
እንዲህ በማለት መለሰቻት በርጋታ
ጉድጓድም ባንቆፍር ሬሳም ባንሸከም
አጅቦ መሄዱ ይኖረዋት ጥቅም
ሰው ልጅ ኖሮ ኖሮ በሞት ሲሰናበ
አያስፈልግም ወይ አልቅሶ መሸኘት?
የኖረውን ባህል ገጠር ከከተማ
ልክ አይደልም ማለት አል ሰው አይስማ/
የብርትኳንን ሃሳብ ተቃውማ በብርቱ
ሃሳቧን ገለጠች እንዲህ ሰትል ጫልቱ
ሞቶ የትለየን አዝኖ መሸኘቱ
የሞተበትን ሰው መርዳት ማፅናናቱ
የኖረ ባህል ነው የነበር ከጥንቱ
ግን ከሚገባው በላይ ወስን ማሳለፉ
በሐዘን ላይ ሐዘን መጋበዝ ነው ትርፉ
ዙሪያ ዝላይ ሲዘሉ ደረት እየደቁ
ስንቱ ልቡ ቆመ ስንቶቹ ወደቁ
ለነገሩ አሁን የኛ ጨዋታችን
ሰለ ማልቀስ ሳይሆን ውይይታችን
ሰው ከሞተ ቁጥር ቀብር ካልመጣችሁ
ስማችሁ ሲጠራ አቤት ካላላችሁ
በደንቡ መሠረት ትጠየቃላችሁ
ማለት አግባብ ነው ወይ እስቲ በይ አስረጂኝ
ከዛሬ ኑሮ ጋር ገምግመሽ አስረጂኝ።

ብርትኳን ፡ ለነገሩ እናንተ ብዙም አታለቅሱ
         ሆደኔ ብላችሁች ነው ልቅሶ ምትለቅሱ
         ሞት ሲሰናበት አንዱ ዘመዳችን
         ከበን ካለቀስን በሴት አንጀታችን 
         መቅረቱ አይደለም ወይ ቱባው ባህላችን
         ግርግሩ በዝቶ ለቅሶው የሚደምቀው
         በሴቶች ነው እንጂ እኛ እንደምናቀው
         ሁሉን ብንናገር ሆድ ባዶ ይቀራል
         ጨካኝ አይደለም ወይ ወንዱስ መች ያለቅሳል?
         ስለዚህ ይሄን ሁሉ አይተሽ አገናዝቢ
         ቀብር መሄድ ይቀራል ብለሽ አታስቢ። 

ጫልቱ ፡  ይህ ሌላ ያ ሌላ እንዳለው ሸማኔ
        ያሁኑ አባባለሽ አልገባኝም እኔ
        እንደለቅሶ ብዛት እንደ መንጨርጨሩ
        ዘመዳችን ሁሉ ተረስተው ባልቀሩ
        ሺህ ጊዜ ቢታዘብ ሺህ ጊዜ ቢለቀስ
        የሞተ ሞተ ነው ዳግም አይመለስ
        ለቅሶ ሙት ቢመልስ ሁሉም ቢተባበር
        ለበጎ ነውና በጣም ጥሩ ነበር
        ሰው ከሞተ ወዲያ የሚጠበቅ ነገር
        አለ ወይ በዚህ ዓለም ከመቅበር በስተቀር
        የኛ ብሔረሰብ የሚለው ሆደኔ
        ነገሩ ገብቶት ነው የወሰነው ያኔ።
        እግዚአብሄር አዳምን እንደሠራው አንዴ
        አፈር እንደሆነ ነግሮት የለ እንዴ?
        ደርሶ ከንባ ባስ አሁን የኛ ዋይ ዋይ ?????????????????????????????
        ይኸን ትልቅ ተዛዝ መሻር ይቻላል ወይ?

ብርትኳን ፡ ወደ ፍልስፍናው መግባቱ ቀርቶብን
         ማሰብ ጥላ ይሆናል መሆን ያለበትን
         የሕብረተሰቡን ባህልና ልማድ
         እንዲህ ባጭር ጊዜ ቶሎ ለማስወገድ
         አይቻልምና እስቲ ረጋ ብለን
         ማሰብ ይገባናል መሆን ያለበትን
         በየትም አገር ቢሆን በየትኛውም ባህል
         ከሙስሊም በስተቀር ሴት ቀብር ይሄዳል
         ምንም ቢያበሳጭም ኑሮ ውድነቱ
         የመሯሯጥ ብዛት የጊዜ እጥረቱ
         ዛሬ ከባድ ነገር መስሎ ቢታየንም
         ጊዜውን ጠብቆ መሻሻሉ አይቀርም
         ስለዚህ ያጊዜ እስኪመጣ ድረስ
         የሕብረተሰቡን ባህል ሳናፈርስ
         በመቻቻልና በአብሮነት ቀጥለን
         ከባህል ሳንርቅ እነኑር ተሳስበን።


ጫልቱ ፡  አሁን ያልሽው ነገር ይልቅ ያግባባናል
        ትንሽ ጊዜ መውሰድ ማየት ይገባናል
        ማለትሽ አይከፋም በዚህ እስንስማማለን
        ለወደፊቱ ግን እንገፋበታለን። 

ግመል በኮሚቴ

በሐሜት ደረጃ ብዙ ሰው ሲያወራ
ጠማማ እንዲሆን የኮሚቴ ሥራ
ለአባባላቸው ማስረጃ እንዳያጡ
እውነት ለማስመሰል ምሳሌ ሲሰጡ
እንዲህ ተርከፍክፎ የተወላገደው
ግመል በኮሚቴ ሰለተሰራ ነው።
ብለው ቢናገሩ ቅር የሚላቸው
ስህተት ፈላጊዎች በጣም ብዙ ናቸው።
ግመልን የሚያክል የበርሃ መርከብ
መሥራት እንደማይቻል በኮሚቴ ጥበብ
ጠፍቷቸው እንዳሎነ እነሱም ያውቋታል
ለአባባሉ ክብደት ለመስጠት ይመስላል። ?????????????????????????????????????
ቢሆነም ነገሩ አይሆነም ከማለት 
የራስንም ሥራ መልስ በሎ ማየት
ኮሚቴ አወላግዷል ማለት ቢያናድድም
መጠርጠር አይከፋም ሀቅ አይጠፋበትም። 

የስስታም ነገር

አስቸጋሪነቱ ሳያስበው ከቶ
አንድ ስስታም ሰው ውሃ ዋና ገብቶ
ስላልተዋወቀ ቀድሞ ከሙያው ጋር
አይኑ ፍጥጥ አለ ዋናውን ሲጀምር
አንድ ሁለት ጊዜ እንደተጎነጨ
እዳር የቆመ ሰው በሙሉ ተንጫጫ
ይኸን ጊዜ አንዱ ነገሩ እንደገባው
ቁርጥ ሀሳብ አረገ ገብቶ ሊታደገው
መጨነቁንና መቸገሩን ሲያየው
ወዲያው ቶሎ በሎ እጅህን አምጣ አለው
የቅርብ ጓደኛው ባህሪውን የሚያውቀው
ማድረግ ያለበትን እንዲህ ሲል መከረው
እጁን እንካ በለው ይልቅ ተጠጋና
እሱ አምጣ ሲሉት መች ይወድና
እንዲሁ ሲቆናቆን እያለው እያለው ሳይቸግር
ሳይበላው ይሞታል የስስታም ሃገር።

20/7/1976 የምስራቅ ዕዝ ሆስፒታል 

ዋንጫውን አደራ

የምሥራቅ አንበሳ ባለ ጣምራ ትግሉ
በድል ያሸበረ የታወቀ ገድሉ
እንዳለፈው ጊዜ መደበ ትግሉ
ዛሬም ድሬደዋ የሰላም ጦርነት ተደግሷል አሉ።
ሲታይ ተዘጋጅቷል ደካማና ብርቱ
እንግዲህ ይለያል ሞትና ሽረቱ።

መሃል ተጫዋቹ አይቶ ረጋ እያለ
በሰከነ መንፈስ ኳስ ካከፋፈለ
እንደ ሚግ ከሆነ የአጥቂው ክፍል ፍጥነት
መጥኖ ከላከ እንደ ካንቤራ ምት
የማይርበተበት ፍፁም የማይፈራ
በረኛው ጩሉሌ ከሆነ እንዳሞራ
ነቅቶ ከጠበቀ ተከላካይ ክፍል
ድል የኛ ይሆናል ያለማወላወል።

እንደበኩር ልጅ ሞራል ለጠበቀ ለእዛችን በላሽሁ
በመዋጮ ረድቶ ሥፈር ላሳመረ ድንጋይ ለፈለጠ ሥራዊት በላችሁ
በቁርጠኝነት ስሜት ሜዳ ከገባችሁ
ያላንዳች ጥርጥር ታሸንፋላችሁ።
ግንባር ላሉ ጓዶች ለጀግኞች ስትሉ
በሞራል በሞራል በሞራል ታገሉ።

አቅም ከሚቀንስ ጤናን ከሚጎዳ ሁኔታ ርቃችሁ
ጥበብ ጨምራችሁ ጠባይ አክላችሁ ከተዘጋጃችሁ
የቲፎዞ ስሜት ተቀይራላችሁ
ጨዋታው ካማረ ጥበብ ታክሎበት 
መማረክ ይቻላል የሁሉንም ስሜት

ለሐረርጌው ዋንጫ ከዚአም ለትልቁ
በመራራው ትግል ለድል እንድትበቁ
የምንጠባበቅ መሆኑን እዋቁ።
በአነስተኛ ስህተት ድል እንዳንነጠቅ
ሥነ ሥርዓት ይኑር ሁሉም ሰው ይጠንቀቅ።

ሃብታሙና ግርማ እናንተ ሁለት ክንፎች
ባላንስ ጠብቃችሁ በረሩ እንደጄቶች
ምኒሊክ ፡ ሓይሌ ፡ ተስፋዬም ሆናችሁ
ወይም ከመሸሻ ወይም ከሁለቱ ክንፎች ኳስ ስትደርሳችሁ
ሽውድውድ ሽውድውድ ሽውድውድ አርጋችሁ
መረብ ብድግ ሲል ትመለሳላችሁ።
አበር ደምሴ ዝነኛ አምስት ቁጥር
ጠብቅ እንደ ራዳር ሰፈር አታስደፍር።
ያላንዳች መዘግየት ቶሎ ቶሎ መትር
አምበሉ አባተም መረበሽ እንዳይኖር
ተጫዋቾችንም ደህና ድህና ምከር
ከአጫዋቹም ጋር አታብዛ ክርክር።
መታገሉ ነውይ ቢሆነም ባይሆነም
እጦር ሜዳ ገብቶ ጭቅጭቅ አይሰራም።
ዳኘውና ታዬም የሠፈሩን ነገር
አደራ በሠማይ አደራ በምድር
ጥንካሬ እንደ ታንክ ሞራል እንደ አውራሪስ
ጥበብ እንደ ንቦች ግልቢያ እንደ ፈረስ
ምት እንደ 106 የፈለገው ያንክስ
እግብ አካባቢ ኳስ እንዳይልከሰከስ።
በቸኛው ተዋጊ ዳኝነት ሸፈራው 
ሁሉም ተሸንፎ ያንተ ሲሆን ተራው
ጠራት አሰፍስፎ ደረስኩ ደረስኩ ሲል
ዝለል ወደ ሰማይ ውደቅ ተንከባለል
ስብራት ቢመም ወይንም ወለምታ
ዶክተር ሁሴን አሉ ምንም አታመንታ።

እንግዲህ ሌሎችም ያንበሳው አባሎች
ስማቸው ያልተነሳው ተሰላፊ ጓዶች
አንድ አካል አንድ አምሳል አንድ ልብ ሆናችሁ
በድል አድራጊነት ለመምጣት ያብቃችሁ።
ተዘጋጅቷል አዲስ የሃረር ቢር
የምንጠጣበትን ዋንጫውን አደራ። 


                        ስለ አቶ ሠይፉ ደቻሳ አጭር የሃዘን መግለጫ

                        መስከረም 23 ማታ የሰማኸው
                        እንዴት ያለ ከባድ ረቂቅ ምስጢር ነው?
                        ለሚስትህ ለአካልህ ወይም ለወንደምህ ያልገለጸክላቸው
                        እንዲያው በሆድ ውስጥ ከተት ያስቀረኸው
                        ሰው ማወያየቱን ሰው ማጠናከሩን ትተኸው የቀረ
                        ፊትህስ የከሳው መልክህ የጠቆረ
                        ሠይፉ በሆድህ ውስጥ ምን ነገር?
                        እንደሳር ይጠፋል የሰው ለጅ እድሜው
                        ከታላቁ ዳዊት ሲባል የቆየው
                        ቀን ያየነው ለምለም ማታ ደርቆ አየነው።
                        ትንቢቶቱ ሁሉ ባንተ ተፈፀሙ
                        ከሆድ ውስጥ ገብቶ እሳት ከነፍሙ
                        ሲል እንሰማለን ተስፋዬ ወንድሙ
                        ለመኖር አስበህ ቤቱን ከሠራኸው
                        ኧረ ለምንድነው ምድር የለወጥከው
                        በወር መጨርሻ ያውም በመስከረም ቤትህን የለወጥከው? ????????????????????????????????????????
                        ያዋቂም አይደል ይህ የልጅ ሥራ 

ሰኔ 24 ቀን 1999
ለአቶ ዲሪባ ቶሎሳና ጌታነህ የመሸኛ ግበዣ ላይ የቀረበ።

እንኳን ደስ አላችሁ።

በተፈላጊነት እድገት ያገኛችሁ
በፈተና ውጤት ድል ያደረጋችሁ
ለትልቅ ቁም ነገር የተመረጣችሁ
የነበረው ባህሪ ሸጋው ጠባያችሁ
በሄዳችሁበት እንዲከተላችሁ
በኪነጥበቡ እግዚአብሄር ይርዳችሁ።
የሰው ልጅ ከሰራ በርትቶ ካንጀቱ
ብዙ ነበር ያያል ካለ በሕይወቱ
እዚያም የሄዳችሁ እዚህም ያላችሁ
ለዚህች ችግረኛ ድሃ ሃገራችሁ
ብዙ ትልቅ ሥራ ለመሥራት ያብቃችሁ።
    ሠው ሹመት አግኝቶ በሥልጣን ከራቀ
    ችሎታውን ጨምሮ በእውቀት ከዘለቀ
    የማይቀር ነውና የነበረን መርሳት
    በዚህ ዓይነቱ ነገር በደንብ አስቡበት
    ውሎ ቆይታችሁ ይሁን በጥሞና
    ከሹመት ቀጥሎ ግምገማም አለና።
ስለዚህ እንግዲህ ያገኛችሁት እድገት
ለአገር ብልፅግና የምትሠማሩበት
ወገንን ትውልድን የምታኮሩበት
ረሃብ ድንቁርናን የምትቀርፉበት
የድርሻችሁን የምትወጡበት
እንዲሆንላችሁ መልካም ምኞቴ ነው
ሌላው ባጠቃላይ የናንተ ጥራት ነው።

የሄዳን መሸኘት የመጣን መቀበል
ያለ የነበረ የመሆኑን ያህል
እንግዲህ ለሌሎች ለኛ የቀራችሁ
የዚህ አይነት እድል ወይም የተሻለ እስኪወጣላችሁ
ባለ መጎናተል አንድ አካል ሆናችሁ
ለሚሊነየሙ ተስፋ ስንቃችሁ
በቅንነት መንፈት ሕዝብ አስተባብራችሁ
የተሻለ ውጤት ለማምጣት ያብቃችሁ።
እድገት እንደሆን በሽ ነው ቅር እንዳይላችሁ።

በመጨረሻም ይህን ዝግጅት ያቀናበራችሁ
ለዚህ በጎ ተግባር ሀሳብ የሰጣችሁ
ያላንዳች ቅሬታ የተሳተፋችሁ
ለእድገት መግለጫ ምክንያት የሆናችሁ
የፍቅር ባለቤት ወልዳምላክ ይስጣችሁ። 


ከመንግስቱ አባጅፋር 
ለውይይት ክበብ 22/11/1972

ጫጫታ

የማርኪሲዝም ሎኒንዝም ሣይንስ በማውራት
በርከት ላለ ጊዜ ቆመው በማስረዳት
ለትልቅ አላማ ደፋ ቀና ሲሉ
ሃቁን ላምስረዳት ጓዶች ሲታገሉ
ሶስት አራት በመሆን ግሩፕ እያበጃጀን
አርእስት በመክፈት ማውራት ከጀመርን
የሚሰጠውን ትምህርት መዝግበን ካልያዝን
ነጥቦቹን ይዘን ካልተጠያየቅን
ለይስሙላ ያክል እዚህ ቦታ መገኘት
ብቻውን አይበቃም ጓዶች አስቡበት።
ድካማችን ሁሉ ከንቱ እንዳይሆንብን
ሥነ ሥርዓት ይኑር ጫጫታ ይቅርብን።
ስድስት አመት ሙሉ አብዮት አካሂድን
በመራራ ትግል ወላፈን ውስጥ አልፈን
የዳበረ እውቀት በቂ ልምድ እያለን
የሕዝባዊ አሠራር ምርዓቱ ከጠፋን
ስለአብዮት ምንነት ከጎረቤት አገር አንዱ ቢጠይቀን
ስለ ውይይት ደንብ ቅደም ተከተሉን ተንትኑልኝ ቢለን
እኔ አላውቅምና ሌላ ባታ ጠይቅ ይሆናል መልሳችን
ወይስ አብጠርጥረን መንገር እንችላለን።
ስለዚህ በእውነቱ ጓዶች በዚህ ነገር
ከህሊናችን ጋር ብዙ እንማከር። 


